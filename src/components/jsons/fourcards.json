[
  {
    "title": "ব্রয়লারের দৈহিক ওজন বৃদ্ধিতে খামারিদের করণীয়",
    "category": "palotry",
    "des": "১। ব্রয়লার খামারে বাচ্চা আনার আগ থেকে শুরু করে নিয়মিত খামার পরিষ্কার ও জীবাণুমুক্ত করতে হবে। এতে খামারে রোগের প্রকোপ কমে যাবে এবং মুরগির দৈহিক বৃদ্ধি দ্রুত হবে।২। যেখানে ব্রয়লার মুরগি পালন করা হবে সেখানে যাতে সব সময় আলো ও বাতাস চলাচল করতে পারে সেই ব্যবস্থা রাখতে হবে। তা না হলে খামাররের মুরগি সহজেই রোগে আক্রান্ত হবে ও খামারি ক্ষতিগ্রস্ত হবেন।৩। ব্রয়লার মুরগির বাচ্চাকে শারীরিকভাবে সুস্থ থাকতে হবে। কোনভাবেই দুর্বল ও রোগা বাচ্চা খামারের জন্য নির্বাচন করা যাবে না।৪। ব্রুডিং এ তাপমাত্রা নিয়ন্ত্রণ রাখতে হবে এবং দুই ব্যাচের মধ্যে ১৫ দিন বিরতি দিতে হবে। ব্রুডিং এর সময় তাপমাত্রা যাতে খুব কম বা বেশি না হয় সেজন্য প্রয়োজনীয় ব্যবস্থা গ্রহণ করতে হবে।৫। ব্রয়লার খামারের লিটার সবসময় শুকনো রাখতে হবে। খামারের লিটার ভালো হলে মুরগি ভালো থাকবে। এজন্য নিয়মিত মুরগির লিটার পর্যবেক্ষণ করতে হবে। প্রয়োজন হলে লিটার পরিবর্তন করে নতুন লিটার দিতে হবে।৬। ব্রয়লার মুরগিকে যথাসময়ে ভ্যাকসিন প্রয়োগ করতে হবে। যে কোনো ঔষধ ব্যবহারকালে সেই ওষুধের মেয়াদ আছে কিনা তা ভালোভাবে দেখে নিতে হবে। প্রয়োজনে চিকিৎসকের পরামর্শ নিয়ে ব্যবস্থা গ্রহণ করতে হবে।",
    "picture": "https://akkbd.com/wp-content/uploads/2021/11/broiler.jpg"
  },
  {
    "title": "৪০ লাখ টাকা খরচে দেশি মুরগি পালনে মাসিক আয় লাখ টাকা!",
    "category": "palotry",
    "des": "দেশে শিক্ষিত উদ্যোক্তার সৃষ্টি হচ্ছে। দিন দিন শিক্ষিত তরুন ও যুবক উদ্যোক্তা বৃদ্ধি পাচ্ছে। আগামী দিনে আমাদের কোনো কিছুর জন্য আর আমদানি নির্ভর হতে হবে না। বলছিলাম সফল উদ্যোক্তা তারেক জামানের কথা। এই উদ্যোক্তা দেশি মুরগির খামার করে তাক লাগিয়েছেন। তার খামারে অর্গানিকভাবে দেশি মুরগি পালন করা হয়। যা বিভিন্ন মাধ্যমে পৌছে যায় মানুষের কাছে। দেশি মুরগির খামারে তাকে সফল হতে দেখে অনেক বেকার যুবক উদ্যোক্তা হতে আগ্রহী হচ্ছেন।জানা যায়, তারেক জামান নরসিংদীর শিবপুর উপজেলার সাধারচর ইউনিয়নের মাধবদী গ্রামের বাসিন্দা। তিনি একটি বেসরকারি বিশ্ববিদ্যালয় থেকে বিবিএ শেষ করে চাকরিতে যোগদান করেন। পর পর কয়েকটি নামকরা গার্মেন্টসে চাকরি করেছেন তিনি। পরে উদ্যোক্তা হওয়ার ইচ্ছা নিয়ে চাকরি ছেড়ে বাড়ি চলে আসেন। ৪৫ হাজার টাকা বেতনের চাকরি ছেড়ে তিনি দেশি মুরগির খামার করেন। প্রথমে অল্প পরিসরে শুরু করলেও পরে বড় আকারে খামার করেন। প্রায় ৪০ লাখ টাকা খরচ করে দোতলা খামার করেন তিনি। সেই খামারের নাম রাখেন টিএম অ্যাগ্রো ফার্ম। বর্তমানে খামার থেকে মাসে লাখ টাকা আয় হয় তার। বছরে ৫০ লাখ টাকা আয়ের লক্ষ্যমাত্রা নির্ধারণ করেন তিনি।খামারটি ঘুরে দেখা যায়, খামারের চারপাশে জাল দিয়ে বেড়া দেওয়া। খামারের উঠানে খোলা পরিবেশে ঘুরে ঘুরে খাবার খাচ্চে মুরগিগুলো। সিঁড়ি দিয়ে ওপরে উঠতেই দোতলায় অফিস রুম। পাশে রয়েছে ডিম থেকে বাচ্চা ফোটানোর অটো ইনকিউবেটর মেশিন। যেখানে ১৮ দিন নির্দিষ্ট তাপমাত্রায় রাখার পর ডিম থেকে বাচ্চা ফোটে। তারেক জামান পুরো খামারটিতে তার প্রাতিষ্ঠানিক শিক্ষার জ্ঞান ও আধুনিক প্রযুক্তির সমাহার ঘটিয়েছেন। তিনি মুরগির বাচ্চাগুলোকে বয়স (একদিন থেকে ১২০ দিন বয়সী) অনুযায়ী ভাগ করে আটটি আলাদা জোনে (স্থানে) রাখেন। এক নম্বর জোনে একদিনের বাচ্চা, দুই নম্বর জোনে ১৫ দিনের বাচ্চা, তিন নম্বর জোনে ৩০ দিন, চার নম্বর জোনে ৪৫ দিন, পাঁচ নম্বর জোনে ৬০ দিন, ছয় নম্বর জোনে ৭৫ দিন, সাত নম্বর জোনে ৯০ দিন ও আট নম্বর জোনে ১২০ দিনের মুরগি থাকে। ফলে তিনি সহজেই মুরগিগুলোর যত্ন নিতে পারেন। এছাড়া কেউ এক বা ৩০ দিনের বাচ্চা চাইলে তিনি কম সময়েই জোন থেকে বের করে দিতে পারেন। আর খামারের নিচতলায় রয়েছে বিশাল গুদাম ঘর। যেখানে বস্তায় ভরে থরে থরে সাজানো রয়েছে নানা অর্গানিক খাদ্য। এর পাশেই রয়েছে ডিম পাড়া মুরগির জোন। এখানে মুরগিগুলোর ডিম পাড়ার ব্যবস্থা রয়েছে। মুরগির বয়স সাড়ে তিন মাস হলেই বাজারে বিক্রি করা হয়। একেকটি মুরগির ওজন হয় ৯০০ গ্রাম থেকে এক কেজি।উদ্যোক্তা তারেক জামান বলেন,আগে গ্রামের প্রায় প্রতিটি ঘরেই দেশি মুরগি পালন করা হতো। কিন্তু বর্তমানে মানুষ বাজারের ব্রয়লার আর সোনালি-পাকিস্তানি মুরগিতে প্রায় আসক্ত হয়ে আছে। এইসব মুরগিতে আসক্ত হওয়ার কারণ হলো দেশি মুরগির পালন কমে যাওয়া। দেশি মুরগীর স্বাদ ও পুষ্টিগুণ খুবই ভালো। সরবরাহ কম থাকায় মানুষ তা থেকে বঞ্চিত হচ্ছে। তাই আমি দেশি মুরগি পালন করছি।তিনি আরো বলেন, মানুষের চাহিদার কথা চিন্তা করে ২০২০ সালে অর্গানিক টিএম অ্যাগ্রো ফার্ম গড়ে তুলি। বাড়িগর পাশে প্রায় ৩ বিঘা জমিতে ঘর করে ৫০০ মুরগি নিয়ে খামার শুরু করি। প্রথমে নিজে ও পরে ৩ জন শ্রমিক রেখে খামার দেখাশোনার কাজ করি। প্রায় ৪০ লাখ টাকা খরচ করে দোতলা খামার ঘর তৈরী করি। যেখানে প্রায় ১৫ হাজার মুরগি পালন করা যাবে। বর্তমান খামারে ৫ হাজার মুরগি পালন করছি। তাতেই মাসে লাখ টাকা আয় হচ্ছে। একসাথে ১৫ হাজার মুরগি পালন করলে বছরে প্রায় ৫০ লাখ টাকা আয় করা সম্ভব হবে। এছাড়া ভাবষ্যতে দেশি মুরগির পাশাপাশি হাঁস, ছাগল, কবুতর ও গরুর খামার করার পরিকল্পনা রয়েছে।তারেক আরো বলেন, খামারের মুরগির খাবারে কোনো কেমিক্যাল ফিড ব্যবহার করি না। অর্গানিক খাবার যেমন ধান, গম, ভূট্টা, কুড়া, খুদ, ঘাস খাওয়াই। যার কারণে মুরগির মাংসে কোনো ক্ষতিকর উপাদান থাকে না। আর ব্রয়লার মুরগির তুলনায় দেশি মুরগির রোগ প্রতিরোধ ক্ষমতা বেশি। যার ফলে মুরগি রোগে আক্রান্ত হলেও সময় মতো ভ্যাকসিন দেওয়া হলে রোগ ভালো হয়ে যায়।আমি নিজেই মুরগি বাজারজাত করি। খামার থেকে ডিম সহ বয়সভেদে ১০ ধরনের মুরগি বিক্রি করি। পাইকাররা খামার থেকে মুরগি কিনে নিয়ে গেলেও অনলাইনের মাধ্যমে মুরগির বেচাকেনা করতে পারি। চালু করেছি হোম ডেলিভারি। ঢাকা, নারায়ণগঞ্জ ও নরসিংদীর ক্রেতাকে লক্ষ্য করে হোম ডেলিভারি দেওয়া হয়। এছাড়াও আমার খামারের মুরগি নামকরা সুপারশপেও যায়। প্রতিকেজি মুরগি ৪০০ টাকা দরে বিক্রি করি।উপজেলা প্রাণিসম্পদ কার্যালয়ের লাইভস্টক অফিসার মোহাম্মদ আবদুল্লাহ আল শামীম বলেন, ব্রয়লার মুরগির তুলনায় দেশি মুরগি একটু দেড়িতে বড় হয়। তাই অনেক খামারিরা তাতে আগ্রহী হয় না। ফলে ব্রয়লার মুরগি পালনে ঝুঁকে পড়ে। বাজারে দেশি মুরগির চাহিদা থাকলেও সরবরাহ কম। দেশি মুরগি পালন খুবই লাভজনক। আমরা খামারিদের দেশি মুরগি পালনে উৎসাহিত করছি।",
    "picture": "https://akkbd.com/wp-content/uploads/2019/06/maxresdefault-3.jpg"
  },
  {
    "title": "ব্রয়লার মুরগির কেজি ১৫০ টাকা!",
    "category": "palotry",
    "des": "সপ্তাহের ব্যবধানে রাজধানীর খুচরা  বাজারগুলোতে কেজিতে ১৫-২৫ টাকা পর্যন্ত কমেছে ব্রয়লার, সোনালী মুরগিসহ সব ধরনের ফার্মের মুরগির দাম। পাশাপাশি কমেছে ডিমের দামও।শুক্রবার (২ ডিসেম্বর) সকালে রাজধানীর মহাখালী,  কাওরান বাজার,  মিরপুরের ১১ নম্বর বাজার, মিরপুর কালশী বাজার ও পল্লবী এলাকা ঘুরে এমন চিত্র উঠে এসেছে।এসব বাজারে ফার্মের লাল ডিমের ডজন বিক্রি হচ্ছে ১২০-১২৫ টাকা। আগের দামে হাঁসের ডিমের ডজন বিক্রি হচ্ছে ১৯৫-২০০ টাকা। দেশি মুরগির ডিমের ডজন ২২০-২২৫ টাকা।  ব্রয়লার কেজি বিক্রি হচ্ছে ১৪৫- ১৫০ টাকায়।  যদিও গত সপ্তাহে বিক্রি হয়েছে ১৬০-১৬৫ টাকায়। সোনালি মুরগির কেজি বিক্রি হচ্ছে ২৯০-৩১০ টাকায়। লেয়ার মুরগির কেজি বিক্রি হচ্ছে ২৮০-২৯০ টাকায়",
    "picture": "https://akkbd.com/wp-content/uploads/2022/11/Untitled-1-1.jpg"
  },
  {
    "title": "ঠাকুরগাঁওয়ে দিন দিন বৃদ্ধি পাচ্ছে ভেড়া পালন",
    "category": "dairy",
    "des": "ঠাকুরগাঁওয়ে দিন দিন বৃদ্ধি পাচ্ছে ভেড়া পালন। লাভজনক হওয়ার কারণে এ জেলায় ভেড়া পালনে আগ্রহী হচ্ছেন স্থানীয়রা। কৃষকরা তাদের কৃষিকাজের পাশাপাশি বসতবাড়ির আশাপাশে পালন করছেন ভেড়া। ভেড়া পালনে তুলনামূলকভাবে খরচ ও পরিশ্রম কম লাগে, ফলে স্থানীয়রা আগ্রহী হয়ে শুরু করছেন ভেড়া পালন। জানা যায়, এ জেলার কৃষকরা তাদের অন্যান্য কাজের পাশাপাশি ভেড়া পালন করে স্বাবলম্বী হচ্ছেন। এমনই একজন কৃষক হলেন ঠাকুরগাঁওয়ের মাদারগঞ্জ এলাকার মামুন রশিদ। তিনি তার নার্সারি ব্যবসার পাশাপাশি বাড়তি আয়ের আশায় বাড়িতে গরু পালন করতেন। কিন্তু বিভিন্ন রোগ ও গোখাদ্যের দাম বাড়ায় গরু পালনে লোকসান হয় তার। পরে একজনের পরামর্শে ভেড়া পালন শুরু করেন। চার বছরের মধ্যেই বাড়িতে গড়ে তোলেন ভেড়ার খামার। মামুন বলেন,  ভেড়া পালনের জন্য যেমন বেশি পরিমাণ পুঁজির প্রয়োজন হয় না। এছাড়াও ভেড়ার খাদ্য খরচও খুব বেশি হয় না। সারাদিন ভেড়াগুলোকে ছেড়ে দিয়ে রাখি। ভেড়াগুলো নিজে নিজেই খাওয়ায় পর বাড়িতে ফিরে আসে। সন্ধ্যার সময় ভেড়াগুলো বাড়িতে আসলে সামান্য ভুসি ও আটার সাথে পানি মিশিয়ে দিলে খেয়ে ঘরে শুয়ে থাকে। তিনি বলেন, ভেড়া পালন করে আমার প্রত্যেক মাসেই আয় হয় প্রায় দশ হাজার টাকা। আর বছরে খামার থেকে ভেড়া বিক্রি হয় এক লাখ ২০ হাজার টাকার। আমার দেখাদেখি অনেকেই এখন ভেড়া পালন শুরু করেছেন। ভেড়া পালনকারীদের সরকারীভাবে সহযোগিতা করা হলে আমরা আরও বেশি লাভবান হতাম। ঠাকুরগাঁওয়ের উপজেলা প্রাণিসম্পদ কর্মকর্তারা জানান, ভেড়া পালন করে মামুনের সাফল্যের কথা আমরা শুনেছি। তিনি চাইলেই আমরা তার খামারের জন্য প্রয়োজনীয় ওষুধ ও পরামর্শ দেওয়া হবে। এখন থেকে যারা ভেড়া পালন করতে চাইবেন আমরা তাদের সহযোগিতা করবো।",
    "picture": "https://akkbd.com/wp-content/uploads/2020/09/%E0%A6%AD%E0%A7%87%E0%A7%9C%E0%A6%BE-%E0%A6%AA%E0%A6%BE%E0%A6%B2%E0%A6%A8.jpg"
  },
  {
    "title": "গাভী পালনে বছরে ৬ লাখ টাকা আয়ের আশা, স্বাবলম্বী নারী উদ্যোক্তা খালেদা!",
    "category": "dairy",
    "des": "চুয়াডাঙ্গায় গাভী পালনে স্বাবলম্বী হয়েছেন খালেদা খাতুন। তিনি চুয়াডাঙ্গা জেলার আলমডাঙ্গা উপজেলার চিৎলা ইউনিয়নের বাসিন্দা। নিজ উদ্যোগেই গাভী পালন করে এখন তিনি স্বাবলম্বী। বর্তমানে তার খামারে মোট চারটি গাভী রয়েছে। তার মধ্যে তিনটা গাভীর পেটে বাচ্চা। আর কয়েক মাস পার হলেই তার খামারে আরও তিনটা গাভী যোগ হবে। আর বর্তমানে একটা গাভী দুধ দিচ্ছে। জানা যায়, নিজে কিছু করার ইচ্ছা থেকেই স্বামীকে বুঝিয়ে ২০১৫ সালে বাছুরসহ উন্নত জাতের একটি অস্ট্রেলিয়ান গাভী কিনে যাত্রা শুরু করেন তিনি। তারপর আর পেছনে তাকাতে হয়নি খালেদার। এই পাঁচ বছরে সাত লাখ টাকার দুধ বিক্রি করেছেন বলে তিনি জানান। আগে গাভীগুলো তিনি নিজেই দেখাশোনা করতেন। তার এই উদ্যোগে সাড়া দিয়ে পরিবারের সকলেই এখন গাভীগুলোকে পরিচর্যা করেন। গাভীর খাবারের জন্য একবিঘা জমিতে চাষ করেন ঘাস। খালেদা খাতুন বলেন, বর্তমানে বছরে আয় হচ্ছে ২ লাখেরও বেশি। আগামী ৬ মাস পার হলেই বছরে আয় বেড়ে দাঁড়াবে ৬ লাখ টাকা। গাভী পালনের পাশাপাশি একটি ছাগলের খামার করার ইচ্ছা আছে আমার। আর সরকারিভাবে কোন সহযোগিতা পেলে জেলার আধুনিক মানের একটি খামার করা ইচ্ছাও আছে আমার। জেলার প্রাণিসম্পদ কর্মকর্তা ডা. গোলাম মোস্তফা জানান, খালেদা খাতুন একজন সাহসী ও সফল খামারি। তার এই সফলতা দেখে ঐ এলাকার আরো অনেক গৃহিণী গরু পালনে এগিয়ে আসবেন আশা করছি। কেউ খামার করতে চাইলে তাদের সব রকমের সহযোগিতা করা হবে।",
    "picture": "https://akkbd.com/wp-content/uploads/2022/12/Untitled-3.jpg"
  },
  {
    "title": "গরু মোটাতাজাকরণে জৈব পদ্ধতির ব্যবহার",
    "category": "dairy",
    "des": "আজকাল অনেকেই ভেবে থাকেন যে গরু মোটাতাজাকরণে ইনজেকশন কিংবা গ্রোথ হরমোন ছাড়া কোন বাস্তবসম্মত উপায়  নাই কিন্তু এ্টি সম্পূর্ণ ভুল ধারণা। বরং ইনজেকশনের মাধ্যমে এন্টিবায়োটিক প্রয়োগে গরু মোটাতাজাকরণ ও সেই মাংস ভক্ষণ স্বাস্থ্যের জন্য অত্যন্ত ক্ষতিকর। এন্টিবায়োটিক কিংবা গ্রোথ হরমোনের ব্যবহার ছাড়াই জৈব পদ্ধতিতে গরু মোটাতাজাকরণে জোর দিতে হবে। জৈব পদ্ধতিতে গরুমোটাতাজাকরণ করার জন্য চাই খামারীর ইচ্ছাশক্তি আর সৎ উদ্দেশ্য তাহলেই বিভিন্ন এন্টিবায়োটিকের ব্যবহার ব্যাতিত গরু মোটাতাজাকরণ করা সম্ভব। সেজন্য কিছু নিয়ম অনুসরণ করলেই চলবে। মূলত গরুমোটাতাজাকরণ বলতে  অধিক মাংস উৎপাদনের জন্য ২ থেকে ৩ বছর বয়সের শীর্ণকায় গরুকে একটি নির্দিষ্ট সময়ের মধ্যে বিশেষ ব্যবস্থাপনায় খাদ্য সরবরাহ করে হৃষ্টপুষ্ট গরুতে রূপান্তরিত করাকেই বুঝায়। গরুমোটাতাজাকরণের গুরুত্বঃ দারিদ্রত হ্রাসকরণ, অল্প সময়ে কম পুঁজিতে অধিক মুনাফা অর্জন, অল্প সময়ের মধ্যে লাভসহ মূলধন ফেরত পাওয়া, প্রাণীজ আমিষের ঘাটতি পূরণ, স্বল্পমেয়াদি প্রযুক্তি হওয়ার কারণে পশু মৃত্যুর হার কম, কৃষিকার্য হতে উৎপাদিত উপজাত পশুখাদ্য হিসেবে ব্যবহার করে সহজেই মাংস উৎপাদন করা, বেকার যুবকদের কর্মসংস্থানের সুযোগ সৃষ্টি করে আয় বৃদ্ধি করা প্রভৃতি। গরুমোটাতাজাকরণে জৈব পদ্ধতির ব্যবহার মোটাতাজাকরণের সঠিক সময়:বয়সের উপর ভিত্তি করে সাধারণত ৩ থেকে ৪ মাসের মধ্যে গরু মোটাতাজাকরণ করা যায়। অনেক সময় ৫ থেকে ৬ মাসও সময় লাগতে পারে। গরু মোটাতাজাকরণের জন্য সুবিধাজনক সময় হচ্ছে বর্ষা এবং শরৎকাল যখন প্রচুর পরিমাণ কাঁচাঘাস পাওয়া যায়। চাহিদার উপর ভিত্তি করে কোরবানী ঈদের ৫ থেকে ৬ মাস পূর্ব থেকে গরুকে উন্নত খাদ্য ও ব্যবস্থাপনা দিয়ে মোটাতাজাকরণ লাভজনক। স্থান নির্বাচন:গরু রাখার স্থান নির্বাচনে নিম্নলিখিত বিষয়গুলোর দিকে বিশেষ গুরুত্ব দিতে হবে: ১। শুষ্ক ও উঁচু জায়গা হতে হবে, যাতে খামার প্রাঙ্গণে পানি না জমে থাকে। ২। খোলামেলা ও প্রচুর আলো বাতাসের সুযোগ থাকতে হবে। ৩। খামারে কাঁচামাল সরবরাহ ও উৎপাদিত দ্রব্যাদি বাজারজাতকরণের জন্য যোগাযোগ সুবিধা থাকতে হবে। ৪। পানি ও বিদ্যুৎ সরবরাহের সুষ্ঠু ব্যবস্থা থাকতে হবে। ৫। সুষ্ঠু পয়ঃনিষ্কাশন ব্যবস্থা থাকতে হবে। গরু নির্বাচন: উন্নত দেশের মাংসের গরুর বিশেষ জাত রয়েছে। বিদেশি গরুর জন্য উন্নত খাদ্য ও ব্যবস্থাপনা প্রয়োজন। তাই দেশীয় গরু মোটাতাজাকরণ অলাভজনক। ২ থেকে ২.৫ বছরের গরুর শারীরিক বৃদ্ধি ও গঠন মোটাতাজাকরণের জন্য বেশি ভাল। এঁড়ে বাছুরের দৈহিক বৃদ্ধির হার বকনা বাছুরের চেয়ে বেশি হয়ে থাকে। তবে বাছুরের বুক চওড়া ও ভরাট, পেট চ্যাপ্টা ও বুকের সাথে সমান্তরাল, মাথা ছোট ও কপাল প্রশস্ত, চোখ উজ্জ্বল ও ভেজা ভেজা, পা খাটো প্রকৃতির ও হাড়ের জোড়াগুলো স্ফীত, পাজর প্রশস্ত ও বিস্তৃত, শিরদাড়া সোজা হতে হবে। গরুর খাদ্যের ধরণ: খাদ্যে মোট খরচের প্রায় ৬০ থেকে ৭০ ভাগ ব্যয় হয়। তাই স্থানীয়ভাবে প্রাপ্ত খাদ্য দ্বারা খরচ কমানো সম্ভব। এজন্য গরু মোটাতাজাকরণের একটি সুষম খাদ্য তালিকা নিচে দেওয়া হল: ক) শুকনো খড়: দুই বছরের গরুর জন্য দৈহিক ওজনের শতকরা ৩ ভাগ এবং এর অধিক বয়সের গরুর জন্য শতকরা ২ ভাগ শুকনো খড় ২ থেকে ৩ ইঞ্চি করে কেটে একরাত লালীগুড়/চিটাগুড় মিশ্রিত পানিতে ভিজিয়ে প্রতিদিন সরবরাহ করতে হবে। পানি: চিটাগুড় = ২০ : ১। খ) কাঁচাঘাস: প্রতিদিন ৬ থেকে ৮ কেজি তাজা ঘাস বা শস্যজাতীয় তাজা উদ্ভিদের উপজাত দ্রব্য যেমন- নেপিয়ার, পারা, জার্মান, দেশজ মাটি কালাই, খেসারি, দুর্বা ইত্যাদি সরবরাহ করতে হবে। গ) দানাদার খাদ্য: প্রতিদিন কমপক্ষে ১ থেকে ২ কেজি দানাদার খাদ্য সরবরাহ করতে হবে। নিচে ১০০ কেজি দানাদার খাদ্যে তালিকা দেওয়া হল:১. গম ভাঙা/গমের ভূসি-৪০ কেজি; ২. চালের কুঁড়া-২৩.৫ কেজি; ৩. খেসারি বা যেকোনো ডালের ভূসি-১৫ কেজি: ৪. তিলের খৈল/সরিষার খৈল-২০ কেজি; লবণ-১.৫ কেজি। তাছাড়াও বিভিন্ন রকমের ইউরিয়া মোলাসেস ব্লক ব্যবহার করা যেতে পারে। এটি হচ্ছে ৩৯ ভাগ চিটাগুড়, ২০ ভাগ গমের ভূসি, ২০ ভাগ ধানের কুঁড়া, ১০ ভাগ ইউরিয়া, ৬ ভাগ চুন ও ৫ ভাগ লবণের মিশ্রণ।",
    "picture": "https://akkbd.com/wp-content/uploads/2019/10/Art_20190809080723.jpeg"
  },
  {
    "title": "শখের বশে রঙিন মাছ চাষে অনিকের মাসিক আয় ৩০ হাজার!",
    "category": "aqua",
    "des": "এ্যাকুরিয়ামে নয়, ড্রাম ও পাকা চৌবাচ্চায় চাষ হচ্ছে রঙিন মাছ। শখের বশে চাষ শুরু করলেও এখন বাণিজ্যিকভাবে রঙিন মাছ চাষ করে লাভবান মাদারীপুরের অনিক। বর্তমানে এই রঙিন মাছ চাষ করে মাসে ২০-৩০ হাজার টাকা আয় করতে পারছেন। তার এই সফলতা দেখে অনেক যুবক রঙিন মাছ চাষে আগ্রহী হচ্ছেন। জানা যায়, অনিকুর রহমান অনিক মাদারীপুর পৌর শহরের ১ নং ওয়ার্ডের সরদার কলোনির বাসিন্দা। লেখাপড়ার পাশাপাশি শখের বশে রঙিন মাছ চাষ শুরু করেন। তবে এ্যাকুরিয়ামে নয়, বাড়ির আঙিনায় ও পুকুরের জলাশয়ে অপচনশীল সুতা দিয়ে তৈরী প্লাস্টিকের ড্রামে মাছ চাষ করছেন অনিক। প্লাস্টিকের ড্রামের ভেতরে খাঁচা ভাসিয়ে রাখা হয়। প্রতিটি খাঁচার গভীরতা ৩ ফুট, প্রস্থ ৫ ও দৈর্ঘ্য ৮ ফুট। সবগুলো খাঁচাতে রয়েছে আলাদা প্রজাতির মাছ। প্রথমবার কিছু মাছ মারা গেলেও আবার মাছ কিনে নিয়ে আসেন। বর্তমানে ছোট-বড় ৩০টি চৌবাচ্চা ও রিংয়ে বিভিন্ন জাতের প্রায় ১০ হাজার মাছ রয়েছে। এর মধ্যে মারবেল মলি, হোয়াইট মলি, ব্লাক মলি, প্লাটি, সোর্ড টেইল, ঘাপটি, পমেট, কৈ কার্প, এঞ্জেল, টাইগার ফিস, শার্ক অন্যতম। খন্দকার অনিকুর রহমান অনিক বলেন, আমি ২০২০ সালের শেষের দিকে রঙিন মাছ চাষ শুরু করি। ৫০ হাজার টাকা খরচে বিভিন্ন প্রজাতির মাছের পোনা কিনে আনি। সেগুলো বড় হয়ে আবার পোনা দেয়। পোনাগুলো রেখে ২৫ হাজার টাকার মাছ বিক্রি করি। লাভ হওয়ায় ১২ শতাংশ জায়গায় ও বাড়ির ছাদ মিলে ১৯ টি ট্যাংক তৈরী করে রঙিন মাছের চাষ আরো বড় করি। বর্তমানে আমার এখান থেকে ২০-৩০ হাজার টাকা আয় হয়। আয়ের পাশাপাশি পুঁজি বেড়েছে তিনগুণ হয়েছে। আগামীতে আরো বড় করে মাছের চাষ করবো। তিনি আরও বলেন, অনেকেই আমার কাছ থেকে মাছ কিনে চাষ শুরু করেছে। আশা করি তারাও যেন রঙিন মাছ চাষ করে সফল হতে পারে। আর চাকরির পেছনে না ছুটে নিজ উদ্যোগে কিছু করলে সেখানে সফল হওয়া সম্ভব। অনার্স পড়ুয়া শিক্ষার্থী আশিকুর রহমান বলেন, আমি অনিকের কাছ থেকে মাছ কিনে নিয়ে চাষ শুরু করেছি। পাশাপাশি তিনি আমাকে রঙিন মাছ চাষের পদ্ধতি ও পরামর্শ দিয়ে সহযোগীতাও করেছেন। মাদারীপুর জেলা মৎস্য কর্মকর্তা তপন কুমার মজুমদার বলেন, রঙিন মাছের চাষ অনেকটা শখের বশেই অনেকে করে। তবে এটাকে বাণিজ্যিকভাবে নিয়ে আয় করা খুবই প্রশংসনীয়। আমরা রঙিন মাছ চাষিদের সব ধরনের সুবিধা ও সহযোগীতা করবো।",
    "picture": "https://akkbd.com/wp-content/uploads/2019/12/%E0%A6%AA%E0%A7%81%E0%A6%95%E0%A7%81%E0%A6%B0%E0%A7%87-%E0%A6%AE%E0%A6%BE%E0%A6%9B-%E0%A6%9A%E0%A6%BE%E0%A6%B7.jpg"
  },
  {
    "title": "বায়োফ্লকে মাছ চাষে ট্যাংক তৈরির পর প্রয়োজনীয় কার্যক্রম",
    "category": "aqua",
    "des": "বায়োফ্লকে মাছ চাষে ট্যাংক তৈরির পর প্রয়োজনীয় কার্যক্রম নতুন মাছ চাষিদের অনেকেরই জানা নেই। বায়োফ্লক পদ্ধতি আমাদের দেশে মাছ চাষের নতুন একটি পদ্ধতি। এই পদ্ধতিতে অল্প জায়গায় মাছ চাষ করে অধিক পরিমাণে লাভবান হওয়া যায়। বায়োফ্লক পদ্ধতিতে মাছ চাষের জন্য ট্যাংক তৈরি থেকে শুরু করে বেশ কিছু কাজ করতে হয়। আজকে আমরা জানবো বায়োফ্লকে মাছ চাষে ট্যাংক তৈরির পর প্রয়োজনীয় কার্যক্রম সম্পর্কে- বায়োফ্লকে মাছ চাষে ট্যাংক তৈরির পর প্রয়োজনীয় কার্যক্রমঃ মাছ চাষের নতুন এই পদ্ধতিতে মাছ চাষের জন্য বেশ কিছু কার্যক্রম সম্পন্ন করতে হয়। নিচে ট্যাংক তৈরির পর প্রয়োজনীয় কার্যক্রম নিয়ে বিস্তারিত আলোচনা করা হল- বায়োফ্লকে পানির উৎসঃ বায়োফ্লক পদ্ধতিতে মাছ করার জন্য ট্যাংক তৈরির পরে প্রথম কাজ হলো পানি ব্যবস্থাপনা ও পানিতে ফ্লক তৈরী করা। বায়োফ্লকে পানি প্রদানের জন্য গভীর নলকূপ, সমূদ্র, নদী, বড় জলাশয়, কিংবা বৃষ্টির পানি ব্যবহার করা যেতে পারে। তবে যে উৎসেরই পানি ব্যবহার করা হোক না কেন সেই পানি জীবাণুমুক্ত আছে কিনা তা পরীক্ষা করাতে হবে। বায়োফ্লকের জন্য পানি প্রস্তুত করাঃ ১। বায়োফ্লক পদ্ধতিতে মাছ চাষে পানি প্রস্তুত করার জন্য প্রথমে ট্যাংক জীবাণুনাশক বা ব্লিচিং পাউডার দিয়ে জীবাণুমুক্ত করে নিতে হবে। ২। পানিতে আয়রনের মাত্রা ০.১- ০.২ mg/L এর বেশি হলে পানি থেকে আয়রন দূর করার জন্য ১০ হাজার লিটার ট্যাংকে ৫০০ গ্রাম ফিটকারি দিয়ে ২৪ থেক ৩৬ ঘন্টা এয়ারেশন দিয়ে ৪ থেকে ৫ ঘন্টা এয়ারেশন বন্ধ রাখলে আয়রনের ময়লা ট্যাংকের নিচে জমা হয়ে যাবে। ৩। ফলে পুরো ট্যাংকের পানি স্বচ্ছ হয়ে যাবে। এরপর সাইফুনিন পাইপ দিয়ে আয়রন বা নিচে জমে থাকা ময়লাগুলো বাইরে ফেলে দিতে হবে। পানিতে চুন প্রয়োগঃ ফিটকারি ব্যবহারের কারনে অবশ্য পানির পিএইচ কমে যায়, তখন আরও ১০ – ১২ ঘন্টা পানিতে অনবরত বাতাস সরবরাহ করতে হবে। ২৪ ঘন্টা পর পানিতে ৮০০ গ্রাম – ১ কেজি (১০ হাজার ট্যাংকির জন্য) চুন প্রয়োগ করে বাতাস সরবরাহ নিয়মিত করতে হবে, চুন প্রয়োগ মাত্রা পানির পিএইচ এর উপর নির্ভর করে কমতে বা বাড়তে পারে। পানিতে লবন প্রয়োগঃ এবার পানির TDS  কাংখিত পর্যায়ে আনতে লবন দিতে হবে,আমাদের দেশের স্বাধু পানির মাছ গুলোর জন্য TDS ৫০০-৮০০ রাখলেই চলে, তাই ছোট অবস্থায় TDS ৫০০-৬০০ রাখার জন্য ১০ হাজার লিটার ট্যাংকিতে ৫-৬ কেজি র- লবন (আয়োডিন ছাড়া) দিলেই চলে,পরবর্তীতে প্রয়োজন হলে কিছুটা বাড়িয়ে নিতে পারবেন তখন মাছও বড় হবে এবং সহ্য করতে পারবে,বায়োফ্লকের জন্য ৫০০ – ১৮০০ ppm TDS থাকা ভাল সেটা কত মাত্রায় কোন প্রজাতির জন্য থাকবে সেটা যাচাই করে নিতে হবে।",
    "picture": "https://akkbd.com/wp-content/uploads/2020/07/%E0%A6%AA%E0%A6%A6%E0%A7%8D%E0%A6%A7%E0%A6%A4%E0%A6%BF.jpg"
  },
  {
    "title": "ভাসমান খাঁচায় মাছ চাষে হানিফের ভাগ্যবদল!",
    "category": "aqua",
    "des": "কুমিল্লা দাউদকান্দির মোঃ হানিফ নদীতে ভাসমান খাঁচায় মাছ চাষ করে স্বাবলম্বী হয়েছেন। উপজেলায় মৎস্য বিভাগে প্রশিক্ষণ নিয়ে এই পদ্ধতিতে মাছ চাষ শুরু করেন। ভাসমান পদ্ধতিতে মাছ চাষে শুধু সফল হননি পেয়েছেন সেরা মৎস্যজীবীর স্বীকৃতি। তার সফলতা দেখে অনেকেই মাছ চাষের প্রতি আগ্রহী হচ্ছেন। জানা যায়, পারিবারিক আর্থিক স্বচ্ছলতার জন্য দীর্ঘদিন বিদেশে থাকেন। সেখান থেকে ফিরে এসে অন্য ব্যবসা করলেও তেমন ফল পাননি। তাই নতুন কিছু করার চিন্তা থেকে বন্ধুর পরামর্শে উপজেলা মৎস্য বিভাগ থেকে খাঁচায় মাছ চাষের প্রশিক্ষণ নেন। তার মৎস্য বিভাগের সহযোগীতায় একটি দল গঠন করে দিয়ে প্রথমে ১০টি খাঁচাতে মাছ চাষ শুরু করেন। সফলতা পাওয়ায় ধীরে ধীরে খাঁচার সংখ্যা বাড়তে থাকে। অন্যান্য চাষিরা তাকে সফল হতে দেখে তারাও প্রশিক্ষণ নিয়ে মাছ চাষ করার আগ্রহের কথা জানান। মৎস্য চাষি মোঃ হানিফ বলেন, বিদেশ থেকে দেশে ফিরে অল্প পরিসরে ব্যবসা করি। তাতে তেমন সফলতা না পেলে সহপাঠি বন্ধুর পরামর্শে উপজেলার মৎস্য বিভাগ থেকে প্রশিক্ষণ নিয়ে খাঁচায় মাছ চাষ করা শুরু করি। মৎস্য বিভাগ প্রশিক্ষণ শেষে আমাদের একটি দল গঠন করে ১০ টি খাঁচা দেয় মাছ চাষ করার জন্য। আমরা সেই ১০টি খাঁচায় মাছ চাষ করে লাভবান হই। মৎস্য বিভাগের অফিসাররা নিয়মিত পরিদর্শন করেন। লাভবান হওয়ায় সন্তুষ্ট হয়ে তারা আমাদের আরো ১০টি খাঁচা দেন। ২০টি খাঁচাতে আমরা আবার মাছ চাষ শুরু করি। আর লাভবানও হই। তিনি আরো বলেন, ২০টি খাঁচাতে লাভবান হওয়ার পর আমরা নিজ উদ্যোগে লাভের টাকা ও কিছু পুঁজি মিলিয়ে আরো ২০টি খাঁচা তৈরী করে চাষ করি। বর্তমানে ৪০টি খাঁচায় তেলাপিয়া, পাঙাশ ও গ্রাসকার্প জাতিয় মাছ চাষ করছি। আশা করছি আমরা আরো লাভবান হবো। আর আমরা খাঁচার সংখ্যা বৃদ্ধি করে চাষ আরো বাড়াতে পারবো ইনশাআল্লাহ। নতুন উদ্যোক্তাদের উদ্দেশ্যে তিনি বলেন, যদি কোনো নতুন উদ্যোক্তা খাঁচায় মাছ চাষের উদ্যোগ নিতে চায় ও আমার কাছে এই পদ্ধতিতে চাষের জন্য পরামর্শ চায় আমি অবশ্যই সহযোগীতা করবো। তবে সঠিকভাবে পরিশ্রম করলে সফল হওয়া সম্ভব বলে তিনি মনে করেন ",
    "picture": "https://akkbd.com/wp-content/uploads/2022/11/Untitled-1-51.jpg"
  },
  {
    "title": "ইঁদুরের গর্তের ধান বেচে শীতের পোশাক কিনবে ওরা",
    "category": "agro",
    "des": "জসীমউদ্দীন ইতি, ঠাকুরগাঁও: চারদিকে বিস্তৃত ফসলের মাঠ। আমন ধান ঘরে তুলতে ব্যস্ত সময় পার করছেন কৃষাণ-কৃষাণীরা। নতুন ফসলে ভরে উঠেছে বাড়ির উঠানসহ মাঠ-ঘাট। কৃষকরা যখন ফসল ঘরে নিয়ে যেতে ব্যস্ত, তখন ইঁদুরের গর্ত থেকে ধান বের করছে বায়েজিদ (৭) ও আলমগীর (১২) নামে দুই শিশু। গর্তে পাওয়া ধান বেচে শীতের কাপড় কেনার ইচ্ছা তাদের। ঠাকুরগাঁওয়ের রাণীশংকৈল উপজেলার রাতোর ইউনিয়নের গেওরানদী গ্রামের ভ্যানচালক আব্দুর রহমানের ছেলে বায়েজিদ ও দিনমজুর আকতারুল ইসলামের ছেলে আলমগীর। তারা সম্পর্কে চাচাতো ভাই। বায়েজিদ স্থানীয় রাতোর সরকারি প্রাথমিক বিদ্যালয়ের পঞ্চম শ্রেণির ছাত্র ও আলমগীর রাতোর উচ্চ বিদ্যালয়ের সপ্তম শ্রেণির ছাত্র। এক সপ্তাহ ধরে স্কুল শেষে বাসায় আসার পর ইঁদুরের গর্ত থেকে ধান বের করার জন্য মাঠে যাচ্ছে তারা। মাঠে গিয়ে দেখা যায়, বায়েজিদ একটি বস্তা ধরে আছে। মাটি খুঁড়তে ব্যস্ত আলমগীর। কিছুটা খনন করার পর দেখা যায় ধানের শীষের জটলা। আর এ জটলা দেখে দুজনের মুখে আত্মতৃপ্তির হাসি। এ বিষয়ে আলমগীর কথা বলতে না চাইলেও সঙ্গে কথা বলে বায়েজিদ৷ সে বলে, স্কুল শেষ করে আমরা দুজনে চলে আসছি। গতবার অনেকগুলো ধান পাইছিলাম৷ এবারও অনেক পাইছি। আরও পাঁচ দিন ধান জড়ানোর (সংগ্রহ) পর একসঙ্গে করব। তারপর সেগুলো বাজারে বিক্রি করব। যে টাকাটা হবে সেটা দুজনে ভাগ করে নেব। আমরা এবার এই টাকা দিয়ে নতুন জ্যাকেট (সোয়েটার) কিনব। এ বিষয়ে জানতে চাইলে আলমগীরের বাবা আক্তারুল ইসলাম বলেন, অভাবের সংসার। দিনে আনে দিন খাই। ওদের ধানগুলো বেচে ওরা খাবার খায়। কিছু কিনতে চাইলে কিনতে পারে। আমার কাছে টাকা চাইতে আসে না। কৃষি সম্প্রসারণ অধিদপ্তরের ঠাকুরগাঁও কার্যালয় সূত্রে জানা গেছে, চলতি মৌসুমে জেলায় এক লাখ ৩৭ হাজার ৩৫০ হেক্টর জমিতে আমন ধান আবাদ হয়েছে। এসব জমি থেকে ৬ লাখ ৪৪ হাজার ৫৭৪ মেট্রিক টন ধান উৎপাদন হবে। সেই ধান থেকে ৪ লাখ ২৯ হাজার ৭১৬ মেট্রিক টন চাল উৎপাদিত হবে। ইঁদুরের গর্ত থেকে ধান সংগ্রহ করা বিপজ্জনক জানিয়ে ঠাকুরগাঁও কৃষি সম্প্রসারণ অধিদপ্তরের উপ-পরিচালক ড. আব্দুল আজিজ বলেন, এভাবে ধান সংগ্রহ করা বিপজ্জনক। গর্তে পোকামাকড় থাকার সম্ভাবনা বেশি। হিতে বিপরীত হওয়ার শঙ্কা রয়েছে।",
    "picture": "https://akkbd.com/wp-content/uploads/2022/12/-%E0%A6%97%E0%A6%B0%E0%A7%8D%E0%A6%A4%E0%A7%87%E0%A6%B0-%E0%A6%A7%E0%A6%BE%E0%A6%A8-%E0%A6%AC%E0%A7%87%E0%A6%9A%E0%A7%87-%E0%A6%B6%E0%A7%80%E0%A6%A4%E0%A7%87%E0%A6%B0-%E0%A6%AA%E0%A7%8B%E0%A6%B6%E0%A6%BE%E0%A6%95-%E0%A6%95%E0%A6%BF%E0%A6%A8%E0%A6%AC%E0%A7%87-%E0%A6%93%E0%A6%B0%E0%A6%BE-e1670149935456.jpg"
  },
  {
    "title": "টাঙ্গাইলে শীতকালীন সবজি চাষে লাভবান কৃষক!",
    "category": "agro",
    "des": "টাঙ্গাইলে শীতকালীন সবজির ব্যাপক ফলন হয়েছে। আবহাওয়া অনুকূলে থাকায় সবজির কোনো ক্ষতি হয়নি। বাম্পার ফলনের পাশাপাশি বাজারদর ভালো থাকায় লাভবান কৃষক। আধুনিক পদ্ধতিতে একই জমিতে একাধিক ও বিভিন্ন প্রকার সবজি চাষ করে কৃষক অধিক লাভবান হচ্ছেন। আর উৎপাদিত সবজির বাজারদর ভালো পাওয়ায় দিন দিন বাড়ছে সবজি চাষ। জানা যায়, টাঙ্গাইলের ঘাটাইলের লোকেরপাড়া ইউনিয়নের পাঁচটিকড়ি, বীরসিংহ, বকশিয়া, আতাইলশিমুলসহ প্রায় গ্রামেই চাষ হচ্ছে শীতকালীন সবজি। কৃষকরা একই জমিতে টমেটো, পাতা কপি, ধনিয়া পাতার পাশাপাশি চারা বিক্রি করেও লাভবান হচ্ছেন। কৃষি অফিস সূত্র মতে, এবছর , টাঙ্গাইলে ১২ উপজেলায় ১০ হাজার ৫শ হেক্টর জমিতে সবজি চাষের লক্ষমাত্রা নির্ধারণ করা হয়েছে। আর ঘাটাইল উপজেলায় এ বছর ১৩ হাজার ৫০ হেক্টর জমিতে সবজি চাষ করা হয়েছে। গত বছরের তুলনায় এ বছর সবজির দাম বেশি। ভালো দাম পাওয়ায় সবজি চাষে আগ্রহ বেড়েছে কৃষকদের। পাঁচটিকড়ি গ্রামের কৃষক মতিয়ার রহমান বলেন, এবছর আমি ২৮ শতাংশ জমিতে ফুলকপির পাশাপাশি মরিচ ও টমেটোর চারা রোপন করেছি। সবজির পাশাপাশি লাখ টাকার ফুলকপি ও টমেটো, মরিচ এবং ফুলকপির চারা বিক্রি করেছি। তিনি আরো বলেন, এবছর জমিতের সবজির ব্যাপক ফলন হয়েছে। পাশাপাশি সবজির বাজারদরও ভালো। ইতোমধ্যে চারা ও সবজি বিক্রি করে লাখ টাকার মতো আয় হয়েছে। আগামীতে আরো বেশি জমিতে শীতকালীন সবজির আবাদ করবো। আরেক কৃষক রিপন বলেন, আমি আমার জমিতে শীতকালের সবজি ফুলকপির চাষ করেছি। জমিতে ফুলকপির ব্যাপক ফলন হয়েছে। আশা করছি বাজারে বিক্রি করে লাভবান হতে পারবো। তবে কৃষি বিভাগ আমাদের সহযোগীতা করলে আমরা আরো বেশি সবজি উৎপাদন করতে পারতাম। ঘাটাইল উপজেলা কৃষি কর্মকর্তা দিলশাদ জাহান বলেন, আমদের উপ-সহকারিরা মাঠ পর্যায়ে কৃষকদের পরামর্শ দেওয়ার জন্য নির্দেশ দেওয়া হয়েছে। তারা কৃষকদের নিয়মিত পরামর্শ দিবেন। জেলা কৃষি সম্প্রসারণ অধিদপ্তরের প্রশিক্ষণ অফিসার মোহাম্মদ দুলাল উদ্দিন বলেন, শীতকালীন সবজির বাজার মূল্য ভালো। চাষিরা বিভিন্ন জাতের শীতকালীন সবজি চাষ করেছেন। ব্যাপক ফলনও পেয়েছে। উৎপাদন লক্ষ্যমাত্রার থেকে বেশি সবজি উৎপাদন হবে। বাজারদর ভালো থাকায় লাভবান হচ্ছেন কৃষক। ফলে দিন দিন শীতকালীন সবজি চাষে আগ্রহী হচ্ছেন।",
    "picture": "https://akkbd.com/wp-content/uploads/2022/12/Untitled-1-8.jpg"
  },
  {
    "title": "৩ জেলায় কমলা ও মাল্টার বাগান করে একরামুলের চমক, আয় ৭০ লাখেরও বেশি!",
    "category": "agro",
    "des": "লালমনিরহাট সদর উপজেলার হাড়িভাঙা এলাকার দার্জিলিং ও চায়না কমলার ব্যাপক চাষ হচ্ছে। গাছে গাছে সবুজ পাতার ফাঁকে রোদের ঝিলিমিলি আলোতে চকচক করছে কমলা। বাগানটি দেখতে দর্শনার্থীদের ভীড়। প্রায় ৬২ একর সমতল জমিতে কমলা ও মাল্টা বাগান করে তাক লাগিয়েছেন উদ্যোক্তা একরামুল হক। তার সফলতা দেখে এলাকায় অনেক বেকার যুবক অনুপ্রেরণা পেয়েছেন। তারাও বিভিন্ন ফলের বাগান করায় আগ্রহী হয়েছেন। জানা যায়, মাত্র ৩ বছরেই কমলা ও মাল্টা চাষে তিনি ব্যাপক সফলতা পেয়েছেন। রংপুর বিভাগের কুড়িগ্রাম, লালমনিরহাট ও নীলফামারীতে তার বাগান রয়েছে। কুড়িগ্রামে প্রথম কমলার চাষ শুরু করেন। তারপর ধীরে ধীরে তা বড় করতে থাকেন। বর্তমানে তার তিন জেলার বাগানে প্রায় ৭০ জন শ্রমিক কাজ করছেন। প্রায় কোটি টাকার ফল উৎপাদন করে তাক লাগিয়েছেন তিনি। একদিকে নিজের সাফল্য অপর দিকে কর্মসংস্থান সৃষ্টি করে অনেকের জীবন জীবিকার সুযোগ করেছেন। তার বাগানের মাধ্যমে দেশে স্বল্পমূল্যে ভিটামিন সি এর অভাব পূরণ হচ্ছে। আমদানি নির্ভরতা কমিয়ে জেলার কমলা ও মাল্টার চাহিদা মিটিয়ে রংপুর বিভাগ ও বগুড়াসহ দেশের বিভিন্ন প্রান্তে এসব মাল্টা ও কমলা বিক্রি হচ্ছে। বাগানি একরামুল হক বলেন, গাছের প্রতি আমার অনেক ভালোবাসা রয়েছে। শুরুতে অনেক কষ্ট করতে হয়েছে। অনেক ক্ষেত্রে লোকসানও গুনতে হয়েছে। তারপর নার্সারি ব্যবসা শুরু করি। এক পর্যায়ে জমি লিজ নিয়ে ফলের বাগান শুরু করি। লালমনিরহাটে ৪ একর জমি লিজ নিয়ে ২ হাজার মাল্টা ও ৫০০ কমলার চারা রোপন করি। প্রায় ৩ বছরের সময় গাছে ফল আসায় সেখান থেকে প্রায় ৭০ লাখের বেশি টাকা আয় হয়। তিনি আরো বলেন, তারপর কুড়িগ্রাম, লালমনিরহাট, নীলফামারীর বিভিন্নস্থানে ৫৫ একর জায়গা জুড়ে ফল বাগান গড়ে তুলেছি। সেখানে কয়েক প্রজাতির কমলা, মাল্টা, ড্রাগনসহ বিভিন্ন ফলের গাছ রয়েছে। স্থানীয়রা জানান, তার শুরুটা কষ্টের হলেও তা ধীরে ধীরে লাঘব হতে থাকে। শুরুতে গাছ নষ্ট হয়ে যাওয়ায় অনেক লোকসান হয়। তারপরেও তিনি হাল না ছেড়ে চেষ্টা চালিয়ে যান। বর্তমানে তিনি রংপুর বিভাগের কুড়িগ্রাম, লালমনিরহাট ও নীলফামারীতে কমলা ও মালটা চাষ শুরু করেছেন। তার চিন্তা রংপুর বিভাগের ৮ জেলায় কৃষকদের কমলা চাষ করা শেখাবেন। এতে মানুস তামাক ছেড়ে ফল চাষে আগ্রহী হবেন। স্থানীয় এক শিক্ষক মশিউর রহমান জানান, পরিত্যক্ত জমিতে কমলা চাষ করে সত্যিই একরামুল হক তাক লাগিয়ে দিয়েছেন। তরুণ সমাজকে নতুন কিছু শেখাবেন। বর্তমানে লালমনিরহাটে বিষবৃক্ষ তামাক চাষ বেশি হচ্ছে। এসব চাষ বাদ দিয়ে কমলাসহ বিভিন্ন ফলজ ও চারা চাষ করছেন। যেটি সত্যিই আমাদের জন্য আনন্দের। একরামুলের মতো জেলার আদিতমারী, হাতিবান্ধা, পাটগ্রামেও গড়ে উঠেছে মালটা ও কমলা বাগান। দৃষ্টিনন্দন বাগানগুলোতে ফুসরত পেলেই পরিবারসহ ঘুরতে আসছেন অনেকেই। জেলা কৃষি সম্প্রসারণ অধিদপ্তরের প্রশিক্ষণ কর্মকর্তা আশরাফুল আলম বলেন, এই জেলার মাটি দেশি ও বিদেশি সবধরনের ফল চাষের উপযোগী। আর গত দুই বছর যাবত জেলার বিভিন্ন উপজেলায় বিভিন্ন জাতের ফলের চাষ হচ্ছে। এতে সৃষ্টি হচ্ছে নতুন নতুন উদ্যেক্তা। দেশে ফলের চাষ দিন দিন বাড়ছে। আমাদের আর আমদানি নির্ভর হতে হবে না।",
    "picture": "https://akkbd.com/wp-content/uploads/2022/12/Untitled-2.jpg"
  }
]
